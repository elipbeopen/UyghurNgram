بۈگۈن
مەنبەسى:جۇڭگو ئۇيغۇرچە رادىيو تورى |تەھرىر:پولات ئاماننۇرى | يوللانغان ۋاقىت:2014-07-25  16:00:17


مېھرىنۇر ئەبەيدۇللا دىلقىزى

خىياللار كۆكىدە پەر قاقتىڭ بۈگۈن،
دىللارغا ئەبەدلىك ئوت ياقتىڭ بۈگۈن.
ئۇپۇقلار پايانىدا چاڭقىدى ئارمان،
شەپەقتەك نۇر چېچىپ كۆز چاقتىڭ بۈگۈن.

تولۇن ئاي كۈلگەن دەم، يېشىلدى تۈگۈن،
نىگاھتىن-نىگاھقا ئوت چاچتىڭ بۈگۈن.
يۈرەكتىن-يۈرەككە ئاقتى ماگمىلار،
روھلاردىن-روھلارغا يول ئاچتىڭ بۈگۈن.



