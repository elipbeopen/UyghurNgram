%10 ۋە %90
مەنبەسى:جۇڭگو ئۇيغۇرچە رادىيو تورى |تەھرىر:شېرىنگۈل توختى | يوللانغان ۋاقىت:2014-05-26  15:26:55


ئىلگىرى بىر ژورنالدىن مۇنداق بىر ھېكايىنى ئوقۇغان ئىدىم. بىر ئادەم ئائىلىسىدىكىلەر بىلەن ناشتا قىلىۋاتقاندا، باشلانغۇچ مەكتەپتە ئوقۇيدىغان قىزى ئېھتىياتسىزلىقتىن ئۇنىڭ كۆڭلىكىگە سۈت تۆكىۋېتىپتۇ. ھېلىقى ئادەم ئاچچىقىدىن يېرىلغىدەك بولۇپ، قىزىغا ۋارقىراپ كېتىپتۇ. خوتۇنى بۇنىڭغا چىدىماي، ئۇنىڭ بىلەن بالىنىڭ ئارىسىغا كىرىپ تاكاللىشىپ قاپتۇ دە، ئاچچىقلىنىپ ئىشقا كېتىپ قاپتۇ. ئەمدى قىزىنى مەكتەپكە ئاپىرىدىغان ئىش ئۇنىڭغا قاپتۇ. ئۇ ككڭلىكىنى ئالماشتۇرۇپ چىققاندا، قىزى تېخىغىچە تاماق يېمەي يىغلاپ ئولتۇرغان ئىكەن. ئۇلار مەكتەپ ئاپتۇبۇسىغا ئۈلگۈرەلمىگەچكە،ئۆزى ماشىنا بىلەن قىزىنى مەكتەپكە ئاپىرىپ قويماقچى بولۇپتۇ.يولدا ئۇ ماشىنىنى بەك تېز ھەيدىگەنلىكى ئۈچۈن ساقچى ئۇنى توسۇپ،جەرىمانە قويۇپتۇ.بۇ يەردە يەنە بىر مۇنچە ۋاقىت ئىسىراپ بوپتۇ.قىزىنى مەكتەپكە ئاپىرىپ قويغاندىن كېيىن ئۇ تۇيۇقسىز ئۆزىنىڭ بىر مۇھىم ھۆجەتنى ئۆيدە ئۇنتۇپ قالغانلىقىنى ئېسىگە ئاپتۇ-دە، يەنە ئۆيگە قايتىشقا مەجبۇر بوپتۇ. 
بىر قاچا سۈتنىڭ تۆكۈلىشى سەۋەبىدىن ئۇنىڭ بىر كۈنى مۇشۇنداق پاراكەندىچىلىك ئىچىدە ئۆتۈپتۇ.ئەگەر قىزى سۈتنى تۆكۈۋەتكەن بەش سېكۇنت ئىچىدە ئۇ تۆۋەندېكىدەك قىلغان بولسا، ئەھۋال باشقىچە بولاتتى: 
-قىزى سۈتنى تۆكىۋەتكەندە ئۇ قىزىنى بەزلەپ؛ ھېچقىسى يوق قىزىم، بۇنىڭدىن كېيىن دېققەت قىلىڭ،دەپلا كۆڭلىكىنى ئالماشتۇرۇپ،داۋاملىق ناشتا قىلغان بولسا، خوتۇنى قىزىنى مەكتەپ ئاپتۇبۇسىغا ۋاقتىدا چىقىرىپ يولغا سالغان بولسا،ئۇمۇ ئېلىشقا تېگىشلىك ھۆججەتنى ئېلىپ خاتىرجەم ئىشقا ماڭغان بولسا، ھەممە ئىش جايىدا بولغان بولاتتئادەم ئۆز ھاياتىدىكى %10ئىشنى كونتىرول قىلالمىسىمۇ،%90ئىشنى كونتىرول قىلالايدۇ. قىزچاقنىڭ سۈتنى تۆكىۋېتىشى بىر تەسسادىپىيلىق، ئۇنى ھېچكىم پەرەز قىلالمايدۇ. ئەمما،كېيىنكى ئىشلار يۈز بەرمىسىمۇ بولىدىغان ئىشلار. ئەمما،ھېلىقى ئادەم بۇنى قىلالمىدى، شۇنىڭ بىلەن ئىش يامىنىغا ماڭدى. 
توغرا ئۇسۇل بىلەن تۇرمۇشتىكى پايدىسىز ئىشلارنى بىر تەرەپ قىلغاندا، نۇرغۇن ئاۋارىچىلىقلاردىن ساقلانغىلى، تېخىمۇ خۇشال ياشىغىلى بولىدۇ. دۇنيادىكى ئىشلارنىڭ%90ىنى تىرىشچانلىقىمىز ئارقىلىق ئۆزگەرتەلەيمىز، نۇرغۇن كۆڭۈلسىزلىكلەرنىڭ يۈز بېرىشى پەقەت بىزنىڭ پۇرسەتتىن ۋاز كەچكەنلىكىمىزدىن بولىدۇ. 

